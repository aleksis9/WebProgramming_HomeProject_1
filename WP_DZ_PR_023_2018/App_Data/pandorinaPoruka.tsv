Uvek kad neka dogma padne, rodi se novi svet.

Prošlost krije ključ razumevanja sadašnjosti i budućnosti.

Tačno na svoj osamnaesti rođendan Aris je primila veoma neobično pismo od svoje tetke. Na samom početku, tetka je požuruje da ga odmah pročita. Napisano je u vanrednim okolnostima.

Iako se čini da se tetka priseća uspomena na njihovo zajedničko putovanje po južnoj Evropi, ispostaviće se da joj zapravo poverava dugo čuvanu tajnu da drevni mitovi sadrže ključ za shvatanje porekla života, bolesti, pa čak i naše budućnosti.

Zasnivajući svoj rad na istraživanjima važnih naučnika i nobelovaca, Havijer Sijera je napisao pronicljivu i opsenjujuću priču koja će proširiti naše vidike i neminovno poremetiti naše dosadašnje poimanje civilizacije. Pandorina poruka se osvrće na drevna vremena u kojima je čovečanstvo takođe bilo izloženo brojnim opasnostima i pandemijama, ali je uvek pronalazilo rešenja da prevaziđe sve pretnje i nevolje. Ovo nesvakidašnje pismo puno je intrige, misterije ali i saznanja i nade jer posle mraka uvek dolazi svetlost.